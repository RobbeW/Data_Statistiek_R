De onafhankelijke ziekenfondsen voerden in 2019 <a href="https://www.mloz.be/nl/persberichten/jongeren-gamen-gemiddeld-11u-week" target="_blank">een onderzoek</a> over het gamegedrag van jongeren. Daaruit bleek dat jongeren gemiddeld 11u per week gamen.

![Een jongere die aan het gamen is.](media/onur-binay.jpg "Foto door Onur Binay op Unsplash."){:data-caption="Een jongere die aan het gamen is." width="45%"}

## Gegeven

In de les Nederlands kwam bovenstaande artikel over game-verslaving aan bod. Senne wil een kleine *steekproef* houden of bepaalde cijfers in het artikel kloppen en vraagt zijn 19 klasgenoten hoeveel uren ze de voorbije week spendeerden aan spelletjes (op pc of smartphone).

Senne tikt de antwoorden snel-snel in en maakt een tikfout. Hij heeft op een bepaald moment de nultoets tweemaal te veel ingedrukt.

Dit zijn de data die hij ingeeft:

```
11, 8, 7, 9, 12, 14, 10, 7, 15, 9, 8, 12, 9, 11, 10, 1000, 14, 15, 8
```

## Gevraagd
* Bereken, op basis van de data (bewaar deze in de variabele `data`) zoals Senne die heeft ingetikt, het **gemiddelde** en de **mediaan**. Bewaar dit in de variabelen `gemiddelde` en `mediaan`;
* Senne ziet na het printen van die centrummaten, dat er iets niet klopt. Maak een nieuwe variabele `data_correct` waarin de tikfout gecorrigeerd wordt;
* Welke van de twee centrummaten moet Senne opnieuw berekenen? Sla **die** op in de variabele `correctie`. Deze centrummaat noemt men **niet-resistent**, want ze is uitermate gevoelig voor uitschieters.